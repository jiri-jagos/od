# Data Poslanecké sněmovny
Data z webu [psp.cz](https://psp.cz) nejsou jen z dění ve sněmovně, jsou zde informace ze Senátu či informace o veřejných činitelích. V tuto chvíli máme zpracované dva datasety:

- Seznam veřejných činitelů, který se nevztahuje jen na Sněmovnu, ale i na další sféry veřejného života. Nejde také jen o současné činitele, ale i historické (předrevoluční). Hlavní výhodou tohoto datasetu je to, že u spousty lidí jsou zde i data narození, takže jdou velmi dobře (skoro) unikátně identifikovat jako osoby angažované u jednotlivých firem v Obchodním rejstříku.
- Stenoprotokoly z Poslanecké sněmovny. Přepis proslovů na půdě Sněmovny je veřejně dostupný, bohužel nejde o strukturovaná data, jde o HTML soubory renderované pro webové použití. Na webu jsou sice dostupné v pohodlném zip formátu, jde ale jen o zabalené a prolinkované HTML soubory. S trochou snahy lze tyto soubory rozparsovat a udělat z nich data strukturovaná.
